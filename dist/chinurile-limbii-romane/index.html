<!DOCTYPE html><html lang="ro"><head><meta charset="utf-8"><meta http-equiv="x-ua-compatible" content="ie=edge"><title>Chinurile limbii române</title><meta name="viewport" content="width=device-width,initial-scale=1"><meta name="description" content="Gândurile lui Paul Nechifor."><link rel="apple-touch-icon" href="/favicon152.png"><style>body{font-family:-apple-system,BlinkMacSystemFont,Ubuntu,"Segoe UI",Roboto,Oxygen,Cantarell,"Fira Sans","Droid Sans","Helvetica Neue",sans-serif;font-size:1.2em;line-height:1.4}article,footer{margin:0 auto;max-width:600px}a{text-decoration:none;}a:hover{text-decoration:underline}.image{text-align:center}pre{background-color:#eee;padding:4px 2px;overflow-x:auto}.image img,pre{max-width:100%}blockquote{position:relative;margin:1.5rem 2rem;}blockquote:before,blockquote:after{display:block;font-size:2.5rem;height:2.5rem;line-height:1;position:absolute;text-align:center;width:2rem;color:#555}blockquote:before{content:"„";bottom:-.5rem;left:-2rem}blockquote:after{content:"“";top:-.5rem;right:-2rem}footer{padding-top:.5em;}footer small{color:#999;}footer small a{color:#888}</style></head><body><article><h1><a href=".">Chinurile limbii române</a></h1><p>Ana Maria Sandu spune în Dilema Veche că <a href="http://dilemaveche.ro/sectiune/dilemablog/articol/chinurile-limbii-romane">este foarte important ca politicienii să folosească un limbaj corect</a>.</p><p>Nu sunt convins de ce spune. Ca foarte mulți din sfera filologică, ea crede că stilul e mai important decât substanța după cum se vede în următorul citat.</p><blockquote><p>N-o să poți avea niciodată încredere în cineva care se exprimă bolovănos și n-are proprietatea termenilor, chiar dacă, prin absurd, ar veni și ți-ar spune că are niște idei geniale care vor salva lumea.</p></blockquote><p>Deci și când e vorba de viață și moarte, stilul de exprimare e mai important decât competența.</p><blockquote><p>Cum să-l crezi pe un ministru care îți promite că va schimba și va face minuni din poziția sa, dacă lui îi ies din gură cuvintele șchioape? N-ai cum și dacă ai vrea.</p></blockquote><p>Este ușor de crezut pentru majoritate pentru că poți spune că are o exprimare populară. Și asta dă bine la votanți. Mulți ziariști au râs de <a href="https://www.hotnews.ro/stiri-politic-22251221-cine-este-valentin-popa-noul-ministru-educatiei-surprins-repetate-randuri-facand-greseli-gramaticale-limba.htm">Valentin Popa când a zis „pamblică“</a> (ignor faptul că e un pesedist împuțit), dar ăsta este un regionalism. Sunt de părere că până și cei care nu folosesc varianta „pamblică“ ar fi trecut rapid peste momentul ăla dacă n-ar fi sărit în sus unii că e „greșit“ în ciuda faptului că apare clar în DEX.</p><p>Dacă limbajul ar fi așa de important nu ar fi așa de mulți politicieni agramați. Autoarea probabil vrea să spună că exprimarea ar trebui să fie importantă (nu că aș fi de acord cu asta), nu că este, pentru că este clar că nu-i așa de importantă în practică.</p><p>Nu vreau să las impresia că eu consider gramatica, exprimarea, vocabularul și altele importante. Sunt importante! Dar când vine vorba de politică, consider că un politician competent și necorupt este preferabil unuia cu exprimare clară, gramatică corectă, pronunție frumoasă și vocabular bogat.</p></article><footer><p>Creat de <a href="/">Paul Nechifor</a>. • Vezi restul de <a href="../critici">critici</a>.</p><small><p><a href="/">Home</a> • <a href="/blog">Blog</a> • <a href="/proiecte">Projects</a> • <a href="https://twitter.com/PaulNechifor">Twitter</a></p></small></footer></body></html>